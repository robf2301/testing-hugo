---
title: "KRAG"
date: 2021-12-02T05:57:00+02:00
draft: false
---
<html>
 <head></head>
 <body>
  <p>Iemand het die ander dag vir my gesê dat ek &nbsp;so sterk is en dat hulle nie so baie krag soos ek het nie. Hoekom het ek krag? Hoekom is ek sterk? Ek deel graag my geheim met jou.</p>
  <p>“Die Here is my krag en my psalm, en Hy het my tot heil geword. Hy is my God, Hom sal ek roem; die God van my vader, Hom sal ek verhef.”<br>‭‭EXODUS‬ ‭15:2‬ ‭AFR53‬‬</p>
  <p>“Het Ek jou nie beveel nie: Wees sterk en vol moed, wees nie bevrees of verskrik nie; want die Here jou God is met jou, oral waar jy heengaan.”<br>‭‭JOSUA‬ ‭1:9‬ ‭AFR53‬‬</p>
  <p>“Vra na die Here en sy sterkte; soek sy aangesig altyddeur.”<br>‭‭I KRONIEKE‬ ‭16:11‬ ‭AFR53‬‬</p>
  <p>“'n PSALM van Dawid. Die Here is my lig en my heil: vir wie sou ek vrees? Die Here is die toevlug van my lewe: vir wie sou ek vervaard wees? As kwaaddoeners teen my nader kom om my vlees te eet — my teëstanders en my vyande, ja, myne — struikel hulle self en val. Al word 'n laer teen my opgeslaan, my hart sal nie vrees nie; al staan 'n oorlog teen my op, nogtans vertrou ek. Een ding het ek van die Here begeer, dit sal ek soek: dat ek al die dae van my lewe mag woon in die huis van die Here, om die lieflikheid van die Here te aanskou en te ondersoek in sy tempel. Want Hy steek my weg in sy hut in die dag van onheil; Hy verberg my in die skuilplek van sy tent; Hy verhef my op 'n rots.”<br>‭‭PSALMS‬ ‭27:1-5‬ ‭AFR53‬‬</p>
  <p>“Die Here is my sterkte en my skild; op Hom het my hart vertrou, en ek is gehelp; daarom jubel my hart en sal ek Hom loof met my gesang. Die Here is 'n sterkte vir hulle, en Hy is 'n vesting van verlossing vir sy gesalfde.”<br>‭‭PSALMS‬ ‭28:7-8‬ ‭AFR53‬‬</p>
  <p>“Die Here sal sy volk sterkte gee, die Here sal sy volk seën met vrede.”<br>‭‭PSALMS‬ ‭29:11‬ ‭AFR53‬‬</p>
  <p>“God is vir ons 'n toevlug en sterkte; as hulp in benoudhede is Hy in hoë mate beproef.”<br>‭‭PSALMS‬ ‭46:2‬ ‭AFR53‬‬</p>
  <p>“HY wat in die skuilplek van die Allerhoogste sit, sal vernag in die skaduwee van die Almagtige. Hy sal jou dek met sy vlerke, en onder sy vleuels sal jy skuil; sy trou is 'n skild en pantser. Jy hoef nie te vrees vir die skrik van die nag, vir die pyl wat bedags vlieg nie, Want U, Here, is my toevlug. Die Allerhoogste het jy jou beskutting gemaak. Geen onheil sal jou tref en geen plaag naby jou tent kom nie; want Hy sal sy engele aangaande jou bevel gee om jou te bewaar op al jou weë. Hulle sal jou op die hande dra, sodat jy jou voet teen geen klip stamp nie. Omdat hy My liefhet, sê God, daarom sal Ek hom red; Ek sal hom beskerm, omdat hy my Naam ken. Hy sal My aanroep, en Ek sal hom verhoor; in die nood sal Ek by hom wees; Ek sal hom uitred en eer aan hom gee. Met lengte van dae sal Ek hom versadig, en Ek sal hom my heil laat sien.”<br>‭‭PSALMS‬ ‭91:1, 4-5, 9-12, 14-16‬ ‭AFR53‬‬</p>
  <p>“'n BEDEVAARTSLIED. Ek slaan my oë op na die berge: waar sal my hulp vandaan kom? My hulp is van die Here wat hemel en aarde gemaak het. Hy kan jou voet nie laat wankel nie; jou Bewaarder kan nie sluimer nie. Kyk, die Bewaarder van Israel sluimer of slaap nie. Die Here is jou Bewaarder; die Here is jou skaduwee aan jou regterhand. Die son sal jou bedags nie steek nie, die maan ook nie by nag nie. Die Here sal jou bewaar vir elke onheil; jou siel sal Hy bewaar. Die Here sal jou uitgang en jou ingang bewaar, van nou af tot in ewigheid.”<br>‭‭PSALMS‬ ‭121:1-8‬ ‭AFR53‬‬</p>
  <p>“Ja, God is my heil, ek sal vertrou en nie vrees nie; want die Here Here is my krag en my psalm, en Hy het my tot heil geword.”<br>‭‭JESAJA‬ ‭12:2‬ ‭AFR53‬‬</p>
  <p>“Want so sê die Here Here, die Heilige van Israel: In terugkeer en rus lê julle heil, in stil wees en vertroue bestaan julle krag; maar julle wou nie”<br>‭‭JESAJA‬ ‭30:15‬ ‭AFR53‬‬</p>
  <p>“Weet jy dit nie? Of het jy dit nie gehoor nie? 'n Ewige God is die Here, Skepper van die eindes van die aarde; Hy word nie moeg of mat nie; daar is geen deurgronding van sy verstand nie. Hy gee die vermoeide krag en vermenigvuldig sterkte vir die wat geen kragte het nie. Die jonges word moeg en mat, en die jongmanne struikel selfs; maar die wat op die Here wag, kry nuwe krag; hulle vaar op met vleuels soos die arende; hulle hardloop en word nie moeg nie, hulle wandel en word nie mat nie.”<br>‭‭JESAJA‬ ‭40:28-31‬ ‭AFR53‬‬</p>
  <p>“Wees nie bevrees nie, want Ek is met jou; kyk nie angstig rond nie, want Ek is jou God. Ek versterk jou, ook help Ek jou, ook ondersteun Ek jou met my reddende regterhand.”<br>‭‭JESAJA‬ ‭41:10‬ ‭AFR53‬‬</p>
  <p>“Die Here Here is my sterkte, en Hy maak my voete soos dié van herte, en Hy laat my tree op my hoogtes. Vir die musiekleier op snaarinstrumente.”<br>‭‭HÁBAKUK‬ ‭3:19‬ ‭AFR53‬‬</p>
  <p>“maar julle sal krag ontvang wanneer die Heilige Gees oor julle kom, en julle sal my getuies wees in Jerusalem sowel as in die hele Judéa en Samaría en tot aan die uiterste van die aarde.”<br>‭‭HANDELINGE‬ ‭1:8‬ ‭AFR53‬‬</p>
  <p>“Daarom het ek behae in swakhede, in mishandelinge, in node, in vervolginge, in benoudhede, om Christus wil. Want as ek swak is, dan is ek sterk.”<br>‭‭II KORINTHIËRS‬ ‭12:10‬ ‭AFR53‬‬</p>
  <p>“EINDELIK, my broeders, word kragtig in die Here en in die krag van sy sterkte.”<br>‭‭EFÉSIËRS‬ ‭6:10‬ ‭AFR53‬‬</p>
  <p>“Ek is tot alles in staat deur Christus wat my krag gee.”<br>‭‭FILIPPENSE‬ ‭4:13‬ ‭AFR53‬‬</p>
  <p>“Maar die Here is getrou; Hy sal julle versterk en bewaar van die Bose.”<br>‭‭II THESSALONICENSE‬ ‭3:3‬ ‭AFR53‬‬</p>
  <p>&nbsp;</p>
 </body>
</html>